
---
title: "Закриття сезону - Новий рік"
date: "2017-10-08T18:16:00.001Z"
categories:
    - blog
tags:
    - imported
---

Насправді підводити підсумки та будувати слід не першого січня, а із закриттям сезону)  

Я вчора, 7\.10 від'їздив заключний у цьому році день, накатавши всього то біля сотні км, змерз, понервував \- трафік, поставився та зняв акум.

Тепер у планах чи то у необхідному на новий сезон, окрім стандартного (заміна мастила та маслофільтра, заміна свічок та антифризу), ще варто додати  

  

* проколов передню покришку. не встиг і толком наїдити, а під кінець сезону знайшов дірочку. Поремонтував набором із ниткою сирої гуми, та все одно спускає за тиждень до 1\.5 атмосфери. то доведеться знімати і вулканізувати
* підтягнув цепку \- раз всього за сезон, але думаю, варто її комусь показати і може попросити перетягти \- трохи шумить. чи то нормально і я не помічав, чи може вже на заміну проситься \- хочу думку експерта
* тросик зчеплення  \- почав кущитися, треба міняти
* саме зчеплення смикається \- вже одні експерти шукали, нічого не знайшли. що робити \- поки неясно.
* акум щось із легкими холодами не хотів заводитися. одного разу прикурював від портативної прикурювалки, а другий все ж завів, хоча і не одразу. подивимось навесні, та наче міняти ще рано \- відносно свіжа Юаса минулий сезон дбайливо зберігалась у квартирі.
* підніжку \- одну мені вирівняли, то треба ще й іншу
* пильник у ручку гальма \- розсипався, тре замовляти і міняти.
* галстук на бак \- ну я ж його таки хочу. може, взимку зробити?...



Заодно, раз вже холодно кататися \- то і холодно пиво пити. Переходимо із охолоджувальних напоїв на зігріваючі \- чай, єгермейстер, ром....

