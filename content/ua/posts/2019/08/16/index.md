
---
title: ""
date: "2019-08-16T03:58:00.001Z"
categories:
    - blog
tags:
    - imported
---

Не секрет, що наше оточення досить строкате. Є і родичі,  і давні друзі дитинства, і друзі батьків, і сусіди\-однокласники\-одногрупники... Із часом різноманіття змешнується завдяки нашим діям \- ми починаємо більше спілкуватися із людьми за власним вибором \- такими, як друзі, і менше із тими, із ким звела доля \- як колеги або однокласники.  

Подібне тягнеться до подібного, нагромаджується і примножується. Ну дійсно складно уявити, щоб я, їздячи на велосипеді мав у своїх близьких товаришах панів на Бентлі.  

Врешті\-решт відбувається таке собі скупчення за інтересами \- вболіваємо за одну команду, полюбляємо схожу музику та дозвілля, ходимо до одних магазинів. Голосуємо за одних кандидатів.  

  

І ось тут я мушу занотувати спостереження, яке роблю вже вдруге у своєму житті.  

Вже вдруге на моїй пам'яті моя країна обирає президентом людину, яка викликає лише почуття іспанського сорому. Після двічі несудимого "проффесора" наш велемудрий нарід обрав скомороха і паяца, чиїми сумнівними кар'єрними та суспільними досягненнями були ажніяк не смішні кривляння на сценах різних держав та паплюження своєї власної. Людину, яка виблискує у зрежисованому записаному рекламному ролику і не може зв'язно скласти самотужки просте речення навіть рідною російською мовою на публіці.  

  

І тоді перед моїми очима починають спливати постаті моїх знайомих, із того забутого старого кола спілкування, яке із часом відшарувалося, віддалилося \- та не зникло зовсім, лиш відступило на відстань посту у соцмережі чи телефонної розмови.  

І тоді ще зрозуміліше стає те, як правильно я вчинив колись, відмежувавшись від кожного з них по окремій причині \- інакше я не був би тим, ким є зараз. Інакше я би досі мав у собі часточку кожного із них \- когось, хто не вимикає телефон у театрі, хто кидає недопалок під ноги, хто об'їжжає затор по обочині, хто голосно сміється із недолугих сортирних жартів, хто наповнює мій фейсбук банальними цитатами, хто паркується на пішохідному переході....  

І дивним чином збігається так, що жоден із тих зелених "виборців", кого я знаю особисто \- не досяг нічого у своєму житті. Вони на мають матеріальних статків, окрім успадкованих, і не заробили в житті навіть на якогось задрипаного ланоса.  

Вони не мають наукового багатства \- ані написаних книжок, ні опублікованих статей, ні відкриттів чи винаходів.  

Вони не мають духовних скарбів \- немає моральних якостей, за які хоча би їх діти шанували їх та хотіли мати наставниками.  

Насамкінець, не мають вони і скарбів митецьких \- ані складених мелодій, ні написаних картин, навіть пісню заспівати не здатні.  

  

Єдина втіха \- серед того самого забутого відшарованого кола давніх знайомих \- миготять зірочки розуміння. Поодинокі, але яскраві.  


  


