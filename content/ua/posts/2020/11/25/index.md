
---
title: "Чорна П'ятниця"
date: "2020-11-25T20:17:00.003Z"
categories:
    - blog
tags:
    - imported
---

Скоро (а за твердженнями більшості магазинів \- вже) в США починається сезон величезних знижок та гігантських розпродажей.

На такий випадок у мене в Амазоні є спеціальний однойменний список покупок \- туди я поволі складаю те, що наче як би хотілося купити, та нехай ось дочекаюся знижки. І хоча на минулу Чорну П'ятницю я розжився НАСом \- бо на нього і може навіть на диски був кешбек 15%, а це вийшло більше ста баксів в результаті, хоча і довелося спеціальну кредитку від Амазону відкрити \- та цього року я укріплююся у висновку, що на дісйно хороші речі знижок не дочекаєшся. [Набір Лезерманових біт](https://www.amazon.com/dp/B00UKBYZLE/ref=cm_sw_em_r_mt_dp_5ORVFbS3G5FA9?_encoding=UTF8&psc=1) для мультитула як коштував $40 (що наче як забагато за не потрібну річ, викрутки ж у мене є нормальні) \- так і коштує.     
І так із усім у списку \- годинник, жорсткий диск, сокира, картридж для принтера \- вагони скидок на варіанти, які мені не подобаються, а дійсно нормальні речі на Чорну П'ятницю своєї ціни не міняють.   
У розділі знижки \- є розпродаж пилососів, але не Дайсон. Є знижки на сокири, але не Фіскарс. Правда, є навушники Соні \- але їх я вже купив минулого року. Була знижка у 30%, я чекав поки буде 50 \- і в результаті купив без знижки )  
  
Тому полювання за цим здешевленням \- залишу тим, у кого більше вільного часу. Знижки, звичайно, бувають \- але змарновані години навряд чи того вартують.


