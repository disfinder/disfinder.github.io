---
title: "BILT 2.0"
weight: 10
date: 2026-01-16T22:33:15-05:00
categories:
    - diary
tags:
    - finance
---
Платіж оренди це питання болюче.
<!--more-->
Щомісяця треба дістати із кишені та віддати орендарю чималу суму грошей. Кредитні картки, які дають трошки свободи та ще і приносять всякі кешбеки за витрати - не підходять, бо за оплату кредиткою беруть якісь драконівські суми (60-90 баксів).

Так було аж допоки в якомусь році не запустилася така штука як BILT - кредитка, якою можна платити оренду без поборів, та ще і набирати кешбек (поінти).

Окрім того, що видали металеву чорну картку (прямо як Монобанк), ще і надавали "віртуальний" банківський рахунок для оплати там, де не працювала їх система, тож можна було ще і наприклад комунальні оплачувати. Поінтів набігало не то щоб дуже багато, але і не мало, та "нахаляву і уксус сладкий".

Щоб тими поінтами скористатися ще треба було 5 покупок на місяць зробити, тож як пише реддіт "картка для оренди і кави".

Аж допоки не задумали "покращувачі" випустити BILT 2.0 - три варіанти: безкоштовна, $100/рік та $500/рік, зі всякими бонусами на готелі та щось іще.

Але у цій 2.0 системі вони додають BILT Cash до BILT points які вже були і запровадили якісь взаємозалежності:

- можна оплатити оренду без комісії
- прицьому за кожні $3 BILT cash ти можеш розблокувати 100 BILT поінтів до максимума 1 поінт за $1 витрати
- або за 3% від суми можна вибрати опцію максимізувати поінти
- прицьому можна комісію оплатити за допомогою BILT Cash

....

Що?
Та ідіть ви нахуй.

колись давно я [вирішив для себе](https://www.disfinder.com/docs/articles/ground-rules/#%D0%BA%D0%B5%D1%88%D0%B1%D0%B5%D0%BA) що оці додаткові зусилля для відслідковування кешбеку того не варті.
А відчуття що мене намагаються заплутати оцими взаємоперетвореннями кешу у поінти, змусити про то думати і відповідно прагнути - в таку гру я не хочу грати піддослідною мишою.

І хоча напевно якісь бенефіти я втрачу (на додачу із гнучкістю, що кредитку можна віддавати впродовж 50 днів, а не платити день в день), але не хочу своїми власними грошима підтримувати такі мутнякові схеми.

Put your money where your mouth is.

Не буду собі ту 2.0 кредитку відкривати, цікаво, скільки таких буде.
