---
title: "Dropbox"
date: 2010-12-20T22:27:00-05:00
categories:
    - diary
    - livejournal
tags:
    - TBD
    - imported
---

Незважаючи на те, що більшість моїх реальних та віртуальних знайомців у більшій чи меншій мірі відносяться до АйТі, всеж дуже часто спостерігаю певну неосвіченість моїх друзів у гіківських інструментах абощо.  
Так, наприклад, із колективу молодих айтішнегів у 7 чоловік (4 прогери+2 адміни+суппорт), де нікого нема старше 35 років, джабером не користується ніхто! Всі сидять на проклятущій асьці.  
Ну це ще можна списати на всілякі смаки, на те, що мами-жінки-кохані в аські, хай. Але коли люди не використовують Дропбокс, я дивуюся. Вірніше, людям це ще можна пробачити, але ж айтішнегу просто гріх не користуваться тими засобами автоматизації, які суттєво полегшують життя, водночас не беручи за це грошей.  
  
Є в мене один знайомий товариш, який виступає принциповим противником будь-яких полегшувальних утиліт. Коли був молодим, він навіть HTML редагував у блокноті, аргументуючи тим, що можна ж потрапити за чужу машину, де може не виявитись звичних програм. І от тоді він буде у виграші, а я, звичний до всіляких цяцьок, страждатиму і не зможу працювати.  
Важко сказати, наскільки він був правий, та я все одно полюбляю настроювати своє робоче місце під свій смак. І нехай ті незручності, які трапляються, коли на чужому компі я не одразу перемкну розкладку клавіатури, я все одно переставлятиму її на капслок на тих компах, за якими працюю постійно. І стягуватиму панель хоч КДЕ, хоч віндовса вправо. Колись в студентські ще часи двотисячної вінди вичитав таке - спробуйте її (таскбар) туди (вправо) перенести, і нізащо не погодитесь повернути назад. І буду ставити у свій важкий неповороткий фаєрфокс плугіни, аби синхронізувати закладки, і вимикати рекламу і яваскрипти.  
  
Так ось, однією із таких тулзів, яка допомагає у налаштуванні однакового оточення на різних компах, є сервіс Dropbox. Ставиш собі на свій лінукс программку, попередньо зареєструвавшись на сайті, і у треї висить собі іконка. А всі файли, які ти складаєш у певну папку, одразу завантажуються цьою програмкою на її сервер. Приходиш на роботу, ставиш цю ж прогу на віндову робочу машинку, і твої домашні файли приїздять тобі на роботу. В мене, наприклад, там лежать:  
\- налаштування пари програм (скіни на AIMP, конфіги тотала, конфіги tcsh і коньків, файл піписок у подкаст-агрегатор, профілі на принтер)  
\- актуальна версія резюме  
\- відсканені фотки на паспорт - постійно кудись треба були, особливо поки вчився  
\- шифрована база паролів (про програму шифрування слід написати окремо)  
\- всі матеріали магістратури - лекції, методи, тощо (вже слід викинути, однак під час написання диплому дуже зручно збирати матеріал з кількох місць в одне)  
\- бібліотечка науково-хаутушної літератури  
\- кеш плагіна scrapbook (хто не користується, той не разу не відчував розчарування, коли конче потрібна закладинка вела на сторінку, якої більше не існує)  
  
Підсумовуючи, Dropbox - це така собі флешка через інтернет. Ця флешка не загубиться, її не вкрадуть, її не забудеш вдома. Я сказав, що можна зайти через браузер і скачати довільний файл або папку? А що можна відновити видалений файл? А іще ведеться історія файлів протягом 30 днів у безкоштовному варіанті, і вічна у проплаченому.   
До речі, про вартість. За $99 баксів за рік дають 50 гіг, за $199 - відповідно 100 гіг. Безкоштовно маєш 2 гіга, можна назапрошувати товаришів, за кожного запрошеного додають обом (і запрошеному, і запросившому) 250 мегабайт.  
Так що, якщо раптом у кого ще досі нема цього чудового сервісу, [ласкаво прошу реєструваться!](http://db.tt/06jAnKA)   
PS: я згадував, що у Дропбокса є версії для Андроїда, Айфона/Айпада і Блекберрі? :)