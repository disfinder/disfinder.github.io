---
title: "дибр"
date: 2009-02-22T16:28:06-05:00
categories:
    - diary
    - livejournal
tags:
    - TBD
    - imported
---

Дякуючи друзям і божій допомозі, написав-таки тези, сьогодні прийшла відповідь про включення їх до конференції.   
Тепер основна задача - об'єднать Джаббер-сервери на роботі. Є один працюючий центральний (~300 чоловік), треба своїх користувачів із нього викусить і перенести на локальний сервер. Поки що тільки для одного відділення (мого), у перспективі - для усіх (14 здається відділів).   
Труднощі із ростером - кожному користувачу доводиться вручну авторизувать юзерів із іншого сервера, інакше вони для нього відображаються як оффлайнові. Зараз шукаю-читаю-розпитую на тему шаріння ростера між серверами, покищо глухо :(  
А питання досить актуальне - у зв'зку із кризовою економією коштів, Джаббер зараз є основним засобом спілкування, замінником телефону. Отже, треба його нормальна робота. Тим не менш, виявляються глюки у клієнтах (недоставка повідомлень), і, як наслідок - непорозуміння між абонентами.  
Взагалі питання альтернативних засобів зв'язку досить цікаве. Якби користувачі були більш технологічно підкованими (а ті, хто підковані - мали більше вільного часу), то можна б було спробувать і скайп (або його замінники), і якісь багатокористувацькі відеоконференції.