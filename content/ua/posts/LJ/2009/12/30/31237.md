---
title: "про КВН"
date: 2009-12-30T20:57:39-05:00
categories:
    - diary
    - livejournal
tags:
    - TBD
    - imported
---

для підняття настрою подивилися фінал вищої ліги КВН 2009 року. Половину передачі ще якось протерпіли, але вже на другу сил не вистачило, перемкнулися на вечерю, розмову і чай.  
сьогодні докачалися "супер ігри КВН" - ігри на дні народження програми. Подивилися знову ж таки останню гру на 48-річчя, 2009 року. Як виявилося, там виступали ті команди, які не потрапили у вже бачений нами фінал. Довго намагався второпати, з чого ж сміються люди у залі, особливо при виступах команди "Федор Двинятин", від якої особисто мені ледь не зуби зводить, настільки бридкий, відразливий і пришелепкуватий там капітан і тупі жарти.  
І ось зараз, поки я це пишу, на фоні грає в ЮТубі виступ команди КВН НГУ - тої, яка дала світові Олександра Пушного, крім багатьох чудових номерів, і думаю: передача за 1997 рік, 1/8 фіналу, а смішно настільки, що увесь фінал-2009 не валявся навіть поряд.  
не хочеться думати, що я постарів настільки, що вже і КВН став несмішний.