---
title: "Мобільне наболіле"
date: 2011-12-05T20:01:14-05:00
categories:
    - diary
    - livejournal
tags:
    - TBD
    - imported
---

Чи знаєте ви, шановні абоненти, що станеться із вами, коли ви переставите картку оператора “МеханоТракторнаСтанція” у інший телефон?  
Я зараз переживаю наслідки такого вчинку і хотів би поділитися з вами.  
  
Перш за все вам увімкнеться докучлива послуга, яка являє собою БЕЗЗВУЧНІ повідомлення, що виникають навіть на заблокованому телефоні. В тих повідомленнях є два варіанти “ТАК” і “НІ”, а суть їх - замовлення додаткових сервісів, картинок, мелодій за космічними цінами у 5-10 грн за одну картинку. Повідомлення з’являються спонтанно і помітні лише візуально - ні звуком, ні вібрацією не оповіщаються. І дуже легко вибираючи щось на телефоні, випадково натиснути на те повідомлення і понести додаткові грошові витрати.  
Тож не дивуйтеся, якщо слідком вам прийдуть кілька повідомлень на кшалт “Спортпрогнозу” або “Гороскопу”, як то було в мене - ви вже не зможете довести операторові, що ви їх не замовляли, бо ж могли натиснути щось випадково.  
Єдиний вихід - платити, і намагатися відключити все це щастя. До речі, згадані мною беззвучні повідомлення оператор зве “КЛІК” і нібито дозволяє їх моментально відключити через меню сім-картки. Та якщо ви такі ж наївні як я, і вірите цим брехунам, поспішу вас розчарувати - через меню воно не відключається (хоча і пишуть “Відключено”), в мене особисто відключилися лише після другого поспіль звернення до живого оператора підтримки - за першим разом, очевидь, дана команда не відключати.  
  
Окремої згадки заслуговує активація послуги “ГУДОК”, яка нібито надається безкоштовно і замінює ваші гудки на приємну мелодію. Про те, що протягом доби вам цю послугу підключать, повідомляють по СМС. І що дивно - у техпідтримці кажуть, що відключити послугу, доки вона ще не включилася - неможливо! Тільки після того, як вам прийде СМС, що ця послуга активована, ви можете самостійно відключити її.  
Але - одразу із активацією вам приходить ще одне повідомлення - що ви замовили якусь мелодію для цього гудка на 9 грн. І крім того, що ви знову “линяєте на бабло”, ще й поки той сервіс відключатиметься, всі хто вам телефонує, будуть чути якусь (часто дебільно-прикольну) мелодію.  
  
Отаким чином, недобросовісні оператори заробляють собі на різдвяні канікули.  
  
Ну і в якості післямови: звісно, я не по добрій волі мучаюся із тим гівнооператором. Цей вибір нав’язала компанія, але от що дивно: ставлення до корпоративного абонента гірше, аніж до кріпака. Не можна нічого ані замовити, ані відключити - лише письмовим зверненням від імені корпорації. А на мене - кінцевого абонента, вони срали з високої дзвіниці.  
Горіть вам у пеклі і гарних свят, дорогі ідеологи МеханоТракторноїСтанції.