---
title: "Вірш"
date: 2011-02-18T21:09:38-05:00
categories:
    - diary
    - livejournal
tags:
    - TBD
    - imported
---

В.Сосюрченко  
**Вже здобуває Африка свободу**  
  
Вже здобуває Африка свободу,  
Стають тепер людьми відсталі племена.  
А ти не хочеш волі, мій народе.  
Чи, мрієш, з неба упаде вона?  
  
Ні, з неба не впаде. Свободу здобувають  
У безперервній впертій боротьбі  
Араби й негри кайдани ламають,  
Народе мій, чи не пора й тобі?  
  
Боровся ж ти колись. Мав наміри ясні  
І мав тоді прекрасні ідеали,  
Та знов на гріх довірився Москві  
І знов тебе, як перше, обікрали.  
  
Братерство й рівність вабили тебе,  
Земля і воля на своїй землі:  
Та давсь ти обдурить себе  
Все проміняв на бога у Кремлі.  
  
Тебе єжовщина косила, мов чума,  
Возив тебе ночами „чорний ворон”,  
Загачена тобою Колима,  
Голодна смерть забрала міліони.  
  
Знесилів ти, зневірився украй,  
Повірив ти, що горю не зарадиш  
І став покірно славити цей край,  
А щоб не вмерти, кукурудзу крадеш.  
  
Ще більш, ніж при царях, принижують тебе  
І топлять гідність у багні обмови,  
І перестав ти поважать себе,  
І став соромитись своєї мови.  
  
І став чужим ти на своїй землі,  
Тебе не стало навіть ображати,  
Як батько Сталін мріяв у Кремлі  
В Сибір усю Україну зіслати.  
  
Покірно ти на вибори ідеш  
Чого? – себе не запитаєш,  
В день конституції горілку п'єш  
І більш ніяких прав не маєш.  
  
А здобуває ж Африка свободу,  
Стають людьми відсталі племена,  
Борись і ти за волю, мій народе,  
Бо з неба не впаде вона.  
1960  
  
[звідси](http://slovokalinove.blogspot.com/p/blog-page_15.html)