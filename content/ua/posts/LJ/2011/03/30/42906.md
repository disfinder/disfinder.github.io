---
title: "Інтернет-залежність"
date: 2011-03-30T21:48:08-05:00
categories:
    - diary
    - livejournal
tags:
    - TBD
    - imported
---

Як колись казав Людовік "Государство ето я", так зараз я скажу "Інтернет - це Гугл Рідер".  
Мені взагалі дуже дивно чути, наприклад, в Радіоті, питання про користування РСС. Я, наприклад, досить давно вже крім РСС нічого не читаю - якщо натрапляю на цікавий сайт, то додаю його в Гугл Рідер і далі вже відслідковую там.  
  
І ось тепер у мене 139 підписок на усебічні теми - хіхоньки, Айті, політика, блоги, знову Айті і знову хіхоньки.  
3500 записів за 30 днів. Я не уявляю, яким би більш оптимальним образом можна було б організувати регулярний доступ до інформації. До того ж РСС дає змогу не пропустити нічого із опублікованого в стрічці.

![](http://img-kiev.fotki.yandex.ru/get/5704/disfinder.b/0_6ee0a_a85026d3_orig)   
Однак, читання записів потребує багато часу - інколи цікаво сходити по ссилці, часто - як на ЛОРі або "Дорожньому контролі" - ще й почитати коментарі. І я вирішив спробувати провести тиждень без Рідера. Сьогодні відмічу всі записи як прочитані, через 7 днів повернуся і погляну, що я пропустив.  
Бо все ж таки прірва часу витрачається на сприймання інформації - і вже не вистачає на її продукування.