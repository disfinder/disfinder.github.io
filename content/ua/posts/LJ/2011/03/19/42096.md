---
title: "Про книжку і про книжки"
date: 2011-03-19T17:39:20-05:00
categories:
    - diary
    - livejournal
tags:
    - TBD
    - imported
---

Ті люди, які знають мене давно, в курсі, що я дуже люблю читати. Однак, вони не читають цей блог ))  
Тому для моїх шановних читачів, повідомляю: я дуже люблю читати. Це в мене якось повелося із дитинства - мене рано навчили, а мені сподобалося. До того ж я читаю доволі швидко, тому кількість "проковтнутої" літератури різних жанрів достатньо велика.  
Студентські роки дещо стали на заваді моєму хобі, тому довелося читати вже не все підряд, а те, що дуже хотілося. Хотілося переважно саєнс фікшн і фентезі. Це були роки Перумова, Лук'яненка, Аспріна (і трошки Б'єрна Страуструпа :)  
Студентсво скінчилося, та купи вільного часу для валяння на дивані із книжечкою не з'явилося. Крім того, що книжки коштують надмірних (як на мою думку) грошей, робота та побут займають значну частину нашого життя, а ще ж треба і новини почитати, і кінце подивиться.   
На щастя, людство придумало (а інтернет дав доступ до) чудовий формат аудіокниг. З урахуванням того, що шлях до роботи у сучасному медіум-полісі займає близько години, а їжджу я маршруткою - не треба кермувати=можу відволікатись - для мене це чудовий варіант.  
У минулому пості я писав про подкасти. Думаю, не слід пояснювати, що це таке. Однак всіх тих передач, що я слухаю, вистачає лише на перші два дні - щодня година в кожен бік = 4 години за 2 дні. Тому на літературу залишається достатньо часу.  
Та тепер, коли я опинився перед скарбницею, із якої можу обрати майже все, що захочу, стає важко вибрати. Крім художніх існують маса плихологічних, тренінгових та інших книг, які дуже часто теж варто прочитати.  
  
І ось саме тому, для полегшення питання вибору, я і почав писати цей пост. Я хочу попросити вас, моїх нечисленних, але дуже шановних читачів, порекомендувати  \- і можливо, неодноразово, книжку або книжки, які справили на вас враження. Або такі, що ви хотіли б прочитати чи вам їх хтось рекомендував. У свою чергу, я збираюся (навіть при відсутності рекомендацій) час від часу публікувати тут свої враження від прочитаних/прослуханих мною книжок.  
  
І почну із позитивної рецензії (хоча спершу планував написати про іншу книжку).

Любителям фантастики не треба розказувати, хто такий Роберт Хайнлайн. Дуже цікавий і підчас дотепний письменник. Нещодавно прослухав його **" Пасынки вселенной"** видавництва "Аудиокнига Своими Руками". 

Спершу про якість книжки. Якщо це дійсно робили непрофесіонали, їм величезний респектіще. Досить приємний голос диктора, читає із дуже малою кількістю помилок і підходящими інтонаціями. А музичний супровід просто на відмінно - фонова музичка не відволікає, переходи між главами теж музичні по 1-2 хвилини, дуже доречні. Пишу це, бо якість начитки може зіпсувати навіть гарну книгу, однак цього разу я залишився більш ніж задоволений. До того ж хлопці роздають результат своєї праці задарма - такі собі опенсорсники від аудіолітератури.  
Тепер власне про сюжет. Це перша книжка із фантастики, яку мені дуже-предуже захотілося підсунути своїй коханій дружині. Бо книжка не скільки про космос і фантастику, скільки про психологію і релігію. Дуже короткий спойлер: космічний корабель наддалекого польоту летить до нової планети  так давно, що померли всі, хто пам'ятав початок польоту (як у мультику "Воллі"). І тепер численне населення корабля сприймає інструкції із керування кораблем як релігійні догми, підручники із фізики, математики та астрономії - як потаєнні закодовані послання від святих із далекого минулого, а сам факт польоту - фігурально, не вірячи, що вони кудись там летять і мають долетіти. Фактично середньовіччя на борту гігантського зорельоту. Ну і  описані далі події, як і мають бути - переломні у долі людей.   
Книжка дуже цікава, насамперед думками, на які вона наштовхує - як може свідомість людей спотворювати факти, породжувати домисли і вигадувати те, чого немає на порожньому місці. Глибоко релігіозним людям може здатись неповажною, а агностиками на кшалт мене повинна сподобатись. Віруючим слід читати обов'язково - дасть змогу глянути на релігію із додаткового (другого? третього? восьмого?) боку.  
  
Сподіваюся, не відлякнув вас нетиповою кількістю буков, чекатиму на ваші літературні поради.