---
title: "Геніально"
date: 2011-11-29T06:57:20-05:00
categories:
    - diary
    - livejournal
tags:
    - TBD
    - imported
---

В американців є свобода,  
У німців – пиво та бекон,  
В французів є висока мода,  
В англійців – кращий стадіон.  
  
А українець пересічний  
У справі іншій є взірець.  
Він має довгий еластичний  
Ніде не бачений терпець.  
  
Наприклад, зверху заманеться  
Ввести податок на штани —  
Терпець вкраїнця не порветься,  
Хоч триста літ його тягни.  
  
Або братва введе в оману:  
Покличе в банк, а там — бордель.  
Вкраїнець свій терпець дістане,  
Зітхне — і знову до грабель...  
  
Я чув: начальство задля траншу  
Продать хотіло наш терпець.  
Не продавайте, я не раджу,  
Бо вам усім прийде...  
(...несподіваний і дуже  
неприємний фінал).