
---
title: "крах домашнього сервера"
date: "2021-02-22T18:00:00.001Z"
categories:
    - blog
tags:
    - imported
---

Не пройшло і півтора роки із моменту, як я став щасливим власником [домашнього сервера](https://p.disfinder.com/2019/12/nas.html) від Synology, як прийшов йому гаплик. 

Почну зі спойлера \- гаплик не абсолютний, і дані цілі. А от сам сервер \- не дуже. 

Симптоми почалися із нерегулярного разового писку динаміком, десь раз на кількадесят хвилин \- я навіть спершу думав, що то не в мене пищить. Через кілька таких писків сервер пікнув інакше і пішов в ребут. Довго поблимав своєю синьою лампочкою на кнопці живлення, включився \- та замість веб\-консолі управління показав дулю у вигляді веб\-консолі початкової ініціації самого сервера.

Спершу я добряче перелякався, вимкнув, розібрав, почистив пиляку, погуглив. Нагуглив, що через фізичний недолік у кнопці хард\-ресету (така втоплена в корпус, нажимається розігнутою скріпкою, є в багатьох роутерах і робить десь те саме \- стирає внутрішню прошивку девайсу) ця кнопка спрацьовує і перетирає сервер. Дані типу цілі. Але деякі користувачі звітували про нескінченний ресет \- щоп'ятьхвилин.

[![](thumb_00.jpg)](img00.jpg)  
 Я покрехтав, зібрав почищений сервер, ініціалізував \- отримав голу коробку майже без нічого, лише з файловими шарами. Ані Plex, ані Gitlab сервер на докері, ані Synology Drive \- нічого немає, як немає і моїх юзерів та налаштувань. На щастя, я знайшов досить старенький бекап конфігурації \- відновив його \- з'явилися юзери. Поставив Plex та Drive \- плєкс одразу знайшов всю свою попереднью базу фільмів, а Драйв \- усі папки. Ноутбук синхронізував папкочки заново \- працює.

Однак, поки я перераховував нову сивину \- сервер запищав знову, і знову,  і знову перезавантажився. Із тим самим результатом \- внутрішня "ОС" стерта. Автоматизується це чудо досить куцо, тож знову \- 10 хвилин установки через веб, потім ручне відновлення настройок і пакетів \- працює.

Попрацювало воно так пару днів, після чергового перезавантаження я махнув рукою і встановив тільки Плєкс (все ж, всі важливі документи в мене є ще в декількох місцях, то найбільше місця на сервері займає саме медіа), а після ще одного резету \- вимкнув. На той час я вже написав у підтримку виробника, як радили в інтернеті \- і вони запропонували безкоштовну заміну. Якщо я спершу шлю їм дефектний модуль, а потім вони мені робочий \- то зовсім безкоштовно, а якщо навпаки (спершу вони мені шлють новий, а я вертаю брак) \- то треба кредитку, на якій вони блокують ціну модуля, і повертають гроші по отриманню дефектного.

Отже, чекаю прибуття замінника, буду перекидати диски та сподіватися, що на цей раз буде краще, ніж попередній. Сказати, що я розчарований \- це нічого не сказати. Домашній NAS/multimedia в тому чи іншому випадку в мене вже більше 10 років. До цього я користувався неттопами (ZOTAC ZBOX та Intel NUC) зі звичайним ноутбучним вінчестером всередині і банальною убунтою на борту \- і не мав проблем. Зараз же в мене вже тиждень стоять "мовчки" три диски на 12 терабайт сумарної ємності \- і я не можу ними скористатися, бо, курво, якась мікрокнопка десь там шось витирає!

Безкоштовна заміна по гарантії \- то хоч щось, але ж даунтайм, втрачені нерви та ще і на зворотню пересилку доведеться баксів 10\-20 витратити... 

Добре, хоч самі диски із даними цілі. Схоже, пора таки доробити бекап у Гласір, та заодно подумати і про резервний NAS....  



