---
title: "Фінал Вертера"
weight: 10
date: 2025-01-06T22:59:27-05:00
categories:
    - diary
tags:
    - verter
    - rack
---
Погана ідея була назвати серверний шкаф Вертером...
<!--more-->

## Как ви яхту назовьотє

У точній відповідності до свого кінематографічного тезки, мій Вертер знайшов свою погибель у снопі іскор.

Замість бластерів космічних піратів, було використано болгарку, а замість героїчної цілі порятунку людства - мета була звільнити простір.

Шафа пережила переїзд, потім ще покаталася на новому місці між спецкімнатою для зберігання та парковкою, і от вже із парковки довелося суматошно прибирати: отримав листа що мовляв негоже таке зберігати, атата, приберіть негайно.

Намагався його продати, однак знайшовся лише один кандидат аж у Мені, який наївно сподівався що Вертер поміститься у багажник його Туарега, і потім ще пару неділь кормив мене обіцянками "я так хочу цю шафу, я щось придумаю". А, і іще один штрих написав чи не хочу я привезти за додаткові сто баксів у Нью Джерсі - а як я сказав що хочу за додаткових пару тисяч, то відстав.

Місцеві сервіси по забиранню сміття сказали що "нам треба розуміти розміри", а на мою відповідь що це двометровий металевий ящик попросили прислати фото і повідомили що мінімальний тариф у них - $180. Двісті баксів заплатити щоб забрали, і це стартова ціна.

Довелося засучити рукави, укомпактнити Вертера аби влазив до мого багажника і вивезти на металобрухт. Я спочатку наївно сподівався, що зможу недеструктивно просто розібрати його на складові до стану "влізе в туарег", але виявилося що основна рама - зварена, і далі не розкручується.

Хоч як було болісно (і шкода потрачених грошей на покупку, доставку та подальших сил себе і друзів на перевезення) - довелося позичити болгарку.

## Фотки

Печальні фотографії виклав у [проект](/docs/projects/server-shelf/).  
Відео немає, але іскри були практично як у кіно.

Спи спокійно, Вертер. Сподіваюся з тебе зроблять щось корисне - відро цвяхів - і ти ще поподорожуєш світом.

І ще сподіваюся, що серверна шафа в мене таки колись буде, однак треба буде серйозніше підійти до неймінгу.