---
title: "Скільки коштує прорвана труба"
weight: 10
date: 2025-09-15T23:42:40-04:00
categories:
    - diary
tags:
    - flood
    - karma
    - "'merica"
    - hate
    - money
    - spending
---
## ~~Blood~~ Flood money

Зафіксую проміжні фінансові підсумки потопу.
<!--more-->
Америка це така країна, де якщо у вас немає бабла, вам гайки, навіть якщо ви тисячу разів праві. Я нікого не топив, ні в чому не винен, але зараз із наслідками потопу маю розбиратися за власний рахунок, а потім (колись мабуть можливо напевно) страхова через кілька місяців розродиться і щось там відшкодує. Власне, і "наслідків потопу"-то немає, є необхідність десь пожити той непевний час, поки приводять наше житло у порядок.

## Перший Airbnb

Ми живемо в такому містечку, де ані готелів, ані особливо варіантів короткострокової оренди. Варіантів взагалі було не особливо багато, якщо поставити фільтри "прямо зараз" і "маємо кота".

Те, що я згарячу обрав неподалік, думаючи що "принаймні в нашому розпорядженні буде цілий двоповерховий будиночок" виявилося ізбушкою на курячих лапках. Або радше будиночком відьми із "Гензель та Гретель" - красиві картинки онлайн, сморід нежилого і не дуже прибраного приміщення офлайн. Пустир замість саду у дворі, якісь розкидані гвіздки та шурупи (ржаві і не дуже), віконні кондиціонери, спати під шум яких те іще задоволення, галасливі сусіди через двір із вечіркою за північ, посуд, користуватися яким було якось... гидко невідомо чого, рояль у вітальні, полущена фарба...

Ми забралися звідти, проживши десь із тиждень (не одразу заїхали і трохи довго виїжали) та змогли отримати частково відшкодування за непрожиті дні від Airbnb. Ну і відгук я постарався залишити максимально виразний, шкода що ліміт на відгуки всього 1000 символів

## Другий Airbnb

Тут уже довелося наплювати на відстань і обирати по якості. "Найближчий" відносно варіант знайшовся за 20 хвилин машиною (або 30 велосипедом) - тож тепер дитину в школу завезти це не прогулянка пʼяти хвилин, а двадцять туди-двадцять назад, припаркуйся-розпаркуйся - дві години на добу, година вранці і година в обід.

На комплекс нарікань зовсім трошки (курять багато), місця обмаль, та хоча би чисто і тихо. А от локація - понад жвавою дорогою, яку ще і ремонтують, поряд зводиться черговий житлокомплекс, робити нічого, гуляти ніде, великий контраст між чистотою комплексу (із підгріваним басейном та міні гольфом) і брудними задвірками майже промзони - неподалік прийом брухту, навколо бурʼяни та бите скло на тротуарах...

Ну і тут вже наші сили на переїзди закінчилися, шукати ще шось і туди волоктися сил нема, звикаємо до того що є, і потрошку продовжуємо його, як приходять якісь (невтішні) прогнози по термінах ремонтів.

## Електрика

Косарь баксів накрутили вентиляторами та дехумідіфаєрами, що пару тижнів тримали температуру під сорок градусів у квартирі. "На словах" сказали "ну звісно ми все відшкодуємо, ти всі рахунки зберігай" - але прямо зараз косарь дістати треба із моєї кишені.

## Ітогі падвєдьом

ЧатЖПТ каже, що хєр тобі, а не відшкодування страховою твого часу, зусиль та нервів - окрім рідких випадків якщо ти зробиш та виграєш окремий судовий позов.

Тому дві години на день протягом місяця (чи хз наскільки більше) ніхто не поверне і не оплатить. Також дуже хочеться сподіватися, що оці заощадження та кредитки, гроші із яких я зараз "прожигаю" мені повернуться, а не черговим "хєром по губам" із мотивацією "а чого ти таке дороге найняв, треба було десь конуру брати собачу, у нас ліміт у $3000, ось тобі, жуй, не обляпайся".

Отже, на сьогоднішній день маємо:

| Сума, $ | Витрата                       |
| ------- | ----------------------------- |
| 3218    | За перший Airbnb де ми жили   |
| 6256    | За другий (нормальний) Airbnb |
| 7509    | Продовження оренди Air bnb    |
| 1000    | Рахунок за електрику          |

Всього разом - 18к. Піздєц.

## PS

Відповідь на питання "а чого би не переїхати звідти на~~хєр~~зовсім" буде ~~коли цей відос набере тисячу лайків~~...