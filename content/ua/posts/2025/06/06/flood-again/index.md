---
title: "Flood Again"
weight: 10
date: 2025-06-06T23:45:57-04:00
categories:
    - diary
tags:
    - flood
    - "'merica"
    - hate
---
Наша пісня гарна й нова, починаймо її знову.
<!--more-->
Пройшло небагато часу від [нещодавного затоплення](/posts/2025/05/05/flood/), і менш як за два тижні (17го, а потекло 5го) стало видно, що проблема скоро повториться.

Ту ж саму трубу знову вигнуло дугою і хоча тепер її утримували більші подвійні хомути - вочевидь, справлялися вони погано.

Я написав запит - мовляв, ще біди немає, але скоро буде. Прийшов технік, подивився, пофоткав - сказав "відправлю сантехнікам", і пішов. Через пару тижнів чи що мені прийшов емейл від сантехнічної компанії, типу "ми отримали ваше повідомлення, залишайтесь на лінії, нам дуже ~~насрать~~ важлива ваша думка".

А ще через тиждень, прекрасного недільного вечора, труба потекла знову.

Нє, ~~ну не йоб жеж вашу мать?~~ ну хіба складно було прийти зробити? Навчений попереднім досвідом, вже нічого цінного у тому загашнику не тримав - котячі консерви, якийсь мотлох - тому матеріально не постраждав ну і витирати вже нічого не витирав, нехай самі розбираються.

Але бісить сам принцип, оцей чудовий "good enough", коли ніхто не намагається зробити добре, а роблять ~~на відʼєбись~~ абияк.
Трубу замінили, нібито навіть причину - зламаний бойлєр поверхом вище, який скидав неочікувано гарячу воду (хто би ~~блядь~~ міг подумати, бойлєр і гаряча вода!) в трубу, яку коробить від гарячої води, поремонтували.

Ну бог, як відомо, любить трійцю - тому я не здивуюся.
