---
title: "Імущєство должно бить льогкім...."
date: "2018-05-29T11:41:00Z"
categories:
    - diary
    - p.disfinder.com
tags:
    - imported
    - r:eviewed
    - stuff
---


Коли в далекому 2007 році мій друг допомагав із переїздом, то завдяки його винятковим здібностям укладання-пакування, добро із однокімнатної квартири помістилося в автомобіль Славута. На газу... Так, там не було меблів, але було два дорослих велосипеди.

Наступний переїзд був від батьків до орендного будинку, і був не таким блискавичним - тому не запам'ятався настільки яскраво.

Потім - дорога на Запоріжанщину, і я також не дуже добре пригадую хлам, який туди їхав. Здається, буда мікрохвильова піч... А пральна машина-автомат - то була перша крупна сімейна покупка, за скажені 2700 uah чи щось таке....

Зате із Запоріжжя до Києва переїзд забрав кілька етапів та залучення поїздів і перевізників - назбиралося мотлоху, запчастин до хобі. Велосипед отримав риштування і був відправлений Новою Поштою за суму, більшу аніж вартість його покупки - 450 грн... І ще навіть кілька років потому, проїжаючи через квартиру - постійно знаходився якийсь непотріб, який ось всі ці часи не був потрібен, але і викинути шкода - і залежно від напрямку подорожі він переміщався або в сторону батьків, або в напрямку нас. Лише останній раз, згадавши, що пройшло 5 років - було вирішено нічого не перевозити із знайденого на антресолі, а віднесено ближче до смітника, добрим людям на потребу...

Цікаво, чи влізе сьогоднішній мотлох у Славуту?... Чи досить ноутбука та рюкзака із білизною?
