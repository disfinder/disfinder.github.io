---
title: "Почистити пошту"
date: 2024-01-25T11:55:23-05:00
# bookComments: false
# bookSearchExclude: false
---


Вирішив, що цей день вартує того, аби його відзначити у календарі: позаяк нещодавно я [забрав у гугла свої дані](posts/2024/01/15/google-takeout/) - це означає, що резервна копія моєї поштової скриньки в мене вже є, і тепер настав час позбутися тих старих емейлів, що лежать там роками.
<!--more-->
Гугл із своїм Gmail пропагує ідею "не видаляти пошту взагалі" - і це певною мірою зручно та має сенс, враховуючи безрозмірну поштову скриньку.

Але із часом розумієш, що це просто накопичений баласт непотребу, гігабайти якого не варто тягти із собою. Та ще і коли шукаєш щось у пошті - то чомусь той непотріб (розсилки, нотифікації, тощо) - попадають у результати.

Тому від сьогоднішнього дня я змінюю свою стратегію взаємодії із емейлами (як Gmail, так і із робочими): всякі нотифікашки та інший непотріб видаляти відразу.

Потратив пару годин аби відсортувати та викинути старе сміття, зробилася отака цікава табличка (наводжу тут топ-3):

| Address/Domain                        | Amount |
| ------------------------------------- | ------ |
| @patreon.com                          | 3469   |
| @notice.aliexpress.com                | 2076   |
| @linkedin.com                         | 2048   |

та всього видалив `30389` емейлів.  
Впевнений, через деякий час мені щось із того видаленого стане потрібно, то ж доведеться розчехляти архів.  
А покищо - якесь полегшення.
