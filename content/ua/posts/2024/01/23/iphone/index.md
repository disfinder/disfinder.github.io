---
title: "Iphone"
weight: 10
date: 2023-01-23T00:50:33-04:00
categories:
    - diary
tags:
    - pixel
    - pixel4
    - android
    - ios
    - iphone
    - iphone15
    - migration
    - mobile
---

## новий айфон

У 2024 році рухнув останній бастіон - я таки поміняв Андроїд на Ойфон.
<!--more-->

Причин тому було декілька, одна (і головна) із яких - мій старенький Pixel 4 вже додихає, зарядку тримати не хоче, тормозить. А ще називається флагман - і пʼяти років не пройшло!  
Друга (менш головна) - цю міграцію я хотів зробити ще кілька років тому (хотілося модель під знаковим номером 13), та відклав до кращого часу, ну і ось він, цей "кращий" час. Принаймні, дочекався USB-C.

## Що добре

При увікненні айфон знайшов поблизу айпад, попросив ввести із того айпаду пін-код, і автоматично підтягнув налаштування WiFi та Apple ID. Прикольно, бо це зазвичай проблема курки та яйця - пароль від аккаунта у KeePass, щоб поставити KeePass треба пароль від аккаунта.  
Круто, таке собі "приведи друга", мені сподобалося.

Що іще добре:

- батарейку тримає більше доби інтенсивного використання
- інтеграція AirPods із усіма девайсами, переходять із планшета на телефон та на ноутбук швидко і непомітно
- Face ID працює швидше і якісніше гуглового (гугловий телефон суттєво старіший)
- можна грати музику/подкасти прямо на колонки Sonos (колонки вміють AirPlay і не вміють із андроїдом, тому це радше вада колонок, ніж досягнення айфону)
- екран яскравий

## Що погано

- рідна клавіатура шлак, гугл клавіатура не настроюється
  - знайшов [Microsoft SwiftKey AI Keyboard](https://apps.apple.com/us/app/microsoft-swiftkey-ai-keyboard/id911813648)
- не можу поставити чоловічий голос на Google Maps
- не можна довільно розкласти значки програм на стільниці
- заливання рінгтонів для дзвінка чи будильника зроблено через сраку

## Що не змінилося

- Firefox
- Gmail, всі гуглові продукти (Sheets, voice, Fi)
- Telegram

## Міграція програм

### Honored mentions

- Stocard - програмка для збереження знижкових карт (по суті просто штрихкодів) переїхала на ура.
- Time Buddy - простенька, але корисна програма, щоби подивитися скільки часу через часові зони. Приємно, що є на обидві платформи.
- Google Authenticator - навчився таки синхронізуватися, неочікувано!

### Розчарування року

Свого часу (кілька років тому) я обрав **Duo Mobile** як програму для другого фактору, і у неї було кілька переваг:

- таймаут на код починав зворотній лік тоді, коли ти клікав на код, а не коли відкрив програму (зручно, трошки більше часу)
- дозволяла редагувати акаунти - дати їм якісь імена та іконки
- міграція між девайсами

У порівнянні із тодішнім гугловим Аутентифікатором це було настільки зручніше і краще - бо гугловий навіть переназвати додані акаунти не давав, не кажучи про хоч якусь синхронізацію.

Однак із переїздом Android -> iOS якраз Гугл Автентифікатор справився чудово, за роки що я ним не користувався, він відростив міграцію і навіть трошки редагування, і пара моїх акунтів була перенесена без зауважень.  
Натомість, Duo Mobile на натискання кнопки "Connect a new phone" видавав чудове повідомлення:

```txt
Something went wrong
We were unable to generate a qr code for your accounts
```

І єдине що по цій помилці загуглилося, це [відповідь суппорта на форумі циско](https://community.cisco.com/t5/duo-mobile-app/android-qr-code-quot-something-went-wrong-quot/td-p/4877969)

```txt
It appears that if Instant Restore was already performed once, it cannot be performed again. 
```

У мене немає інших слів, окрім як WTF???

Присвятив вечір тому, що заходив у всілякі важливі акаунти типу гітхабу чи AWS, вимикав там 2FA і вмикав на нову програму.

### Розчарування місяця

Notebloc, гарна програмка для сканування документів камерою телефону, яку я так полюбив, що навіть купив (хоча і безкоштовна працює ок, тільки з рекламою) - не вміє сінкати дані із Андроїду на Айос.  
Я навіть їм листа написав  - і отримав відповідь, мовляв "ми над цим працюємо і скоро-скоро зробимо", та останнє оновлення у аппсторі було рік тому назад, тож довелося шукати альтернативу.  
А шкода, і фоткала непогано, і експортувала в JPG/PDF на вибір, і водночас слугувала для збереження цифрових копій документів (всякі там паспорти/карти вакцинації/тощо).  
Доведеться шукати заміну.

### Replacements

- Podcast addict -> Overcast
- Keepass mobile -> keePassium
- aCalendar -> [Calendars](https://apps.apple.com/us/app/calendars-planner-organizer/id608834326)
- Notebloc -> Microsoft OneNote (+ MS Lens)


## Нові аплікухи

### widgetsmith

## будильник

як залити файли для будильника? Сінкать через айтюнс!

## ringtone

[інструкція як зробити рінгтон](https://mashable.com/article/how-to-set-a-song-as-your-ringtone-on-iphone) на 18 кроків - і потрібен Garage Band...