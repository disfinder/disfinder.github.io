---
title: "Мої компʼютери"
weight: 0090
# bookFlatSection: false
# bookToc: true
# bookHidden: false
# bookCollapseSection: false
bookComments: true
# bookSearchExclude: false
date: 2025-01-14T21:20:06-05:00
---
# Компʼютерна хронологія

## 1999: NoName 486DX4

| характеристика | значення |
| ----------     | -------- |
|  Storage       | 40 Mb    |
|  RAM           | 4 Mb     |
|  CPU           | 40 MHz   |
|  Screen        | 640x350  |
|  Price         | $100     |


Перший власний компʼютер у мене зʼявився у 1999 році. Перший цифровий фотік зʼявиться лише років через пʼять, а покищо всі фото аналогові, дорогі і тому компʼютер на фотографіях виключно випадково.

Татів друг, дядя Льоша, продав нам свій комп за сотню баксів із умовою манібеку, знаючи що мама була проти.

Це був той іще металевий горизонтальний ящик, AT - у якого кнопка живлення була суто апаратною клавішою, котра рубала живлення девайсу, а не посилала сигнал завершення, як ATX.

За невелику (хоча для родини на той час вельми суттєву) суму ми отримали:

- материнку із майже найпростішою "чітвьоркою" на 40 мегагерц - зате із сопроцесором
- 4 планки SIMM оперативки по 1 Мб кожна
- 5.25" привід (наче на 720кб)
- клавіатуру (DIN) та мишку (COM)
- монітор EGA - 640x350, 16 кольорів

{{< img-thumb-cap "computers/0010-486/000001.JPG" "400x" >}}486DX4{{</ img-thumb-cap >}}

{{< img-thumb-cap "computers/0010-486/000002.JPG" "400x" >}}486DX4{{</ img-thumb-cap >}}

Поступово до оригінального набору додалися (не обовʼязково у такому порядку)


### HDD 2 Gb

Одним із перших апгрейдів була покупка "великого" вінчестера аж на 2 гігабайти! Це був беушний Seagate із обʼяви в газеті (в паперовій газеті), і продавець чесно попереджав, що диск із бедами - тому і продавався недорого (вже хз за скільки). Незважаючи на це, відпрацював він практично без зауважень - беди не множилися, тільки інколи бувало не хотів включатися, "не заводився" при вмиканні компʼютера, то доводилося то трусити, то стукати, то вмикать-вимикать....

### Монітор VGA + відеокарта

Найнагальнішим апгрейдом був, звичайно ж, монітор. 16 вирвиглазних кольорів, роздільна здатність менша ніж у сьогоднішнього (2025 рік на дворі) годинника і враження що сидячи за ним годину - отримуєш чорнобильську дозу радіації, незважаючи на захисний екран.  
Тому тато наковиряв десь конденсаторів із якимись рідкоземельними матеріалами, здав їх місцевому баризі, а за отримані 40 доларів я поїхав у сусіднє місто, де з моральною і фізичною підтримкою старшого друга-студента купив у когось із рук старий пожовклий 14-дюймовий VGA монітор.  
Відяху десь купив SVGA, аж на цілих 512кб відеопамʼяті.

### 3.5" привод

Прогрес крокував і 5.25" дискети вже тоді були не в моді. Тож якось розжилися трьохдюймовим дисководом.  
Здається, і пʼятидюймовий привід я оновив із 720кб на 1.44 мб.

### RAM 7 Mb

У компі було 4 слоти для 30-пінових планок памʼяті і два - для 72-пінових. Я купив 72-пінову планку памʼяті на 4 Мб - подвоївши обсяг оперативки!  Але чомусь детектилося лише 3 із них, як я не переставляв все те місцями, то ж сумарно отримав 7 Мб.  
Скільки разів я пробував поставити віндовс 95 на ці мегабайти - і кожного разу невдало...

### Sound Blaster

Одним із найкрутіших девайсів та апгрейдів була куплена у друга (за 10 чи 15 баксів) звукова карта Sound Blaster. ISA слот, здоровенна плата, я вмикав у неї пасивний динамік напряму - і вона волала на всі гроші!

### CD-ROM 8x

У іншого друга купили потяганий привод для компакт дисків - і оце тепер я згадав, а як же я слухав музику у до-віндові до-вінампові часи: із аудіо, мать їхню, дисків, позичених у знайомих.

### DX4-100

Якоюсь забутою махінацією мені вдалося "проапгрейдити" материнку із процом - хтось собі щось купував і я підсунув його стару (здається навіть пентіум) іншому знайомому, перехопивши у того що в нього там було. В цю мать вже ставилося більше памʼяті, і мабуть звідси почалася вінда.

## 2002: AMD Duron 750

Навіть прогапгрейженої четвірки не вистачало для навчання, зате техніка стрімко ставала все доступнішою і доступнішою і наступним компʼютером вже був абсолютно новий набір корпус+материнка+памʼять, AMD Duron на 750 Мгц, якийсь найдешевший ATX вертикальний ящик і хз скільки оперативки.

~~Фотографій поки не знайшлося.~~  
Фотографія знайшлася із часів коли Дюрон вже перейшов у спадок батькам, хоча і до того, як на ньому був встановлений лінукс - 2007 рік.

{{< img-thumb-cap "computers/0030-duron/image.png" "400x" >}}Duron 750{{</ img-thumb-cap >}}

### Відеокарта GeForce 32Мб

Бушна із формулою 32/32/32, зате в AGP порт!

### Монітор SVGA

Взявши на рідну людину споживчий кредит, я "купив" собі великий, кольоровий та новий CRT монітор SAMTRON аж на цілих 15 дюймів та здається 1024х768 точок і 32м кольорів.

## 2004: Ноутбук ASUS 14"

| характеристика | значення |
| ----------     | -------- |
|  Storage       | 40 Пb    |
|  RAM           | 2 Gb     |
|  CPU           | 2 GHz   |
|  Screen        | 1024x768  |
|  Price         | ? ~4000 uah     |

Перший ноутбук важив кілограмів зо три, мав 1 чи 2 Гб оперативки

{{< img-thumb-cap "computers/0040-asus-note/IMG_6550.JPG" "400x" >}}Asus 15"{{</ img-thumb-cap >}}

## 2005: Ноутбук ASUS 17"

Якось дуже недовго в мене пробув 17-дюймовий ноут, купив із рук за якісь притомні гроші, але одразу чи то продав, чи то повернув продавцеві - не зайшло, здоровенний, важкий, гарячий

{{< img-thumb-cap "computers/0050-asus-17/IMG_5450.JPG" "400x" >}}Asus 17"{{</ img-thumb-cap >}}

## 2009: Ноутбук ASUS 14 знову

Прийшов час апгрейдитися, і продавши свій старенький ноут, я поміняв його на майже такий самий, тільки новіший та потужніший. Здається, там вже було щось типу 4 гб оперативки ну і вінчестер на 60 якщо не більше гб.

## 2014: Acer eeePC

Навіщось купив собі нетбук. Начитався, і придбав. На той час їх уже не випускали, бо на відміну від мене, більшості було ясно, що нетбуки нікому не треба. Тому купив поюзаний, із підгулявшою батарейкою. 

{{< img-thumb-cap "computers/0060-acer-eee/image.png" "400x" >}}Acer eeePC{{</ img-thumb-cap >}}

## 2016: Macbook Pro 2014 13"

| характеристика | значення |
| ----------     | -------- |
|  Storage       | 1 Tb    |
|  RAM           | 16 Gb     |
|  CPU           | 3 GHz   |
|  Screen        | 2560x1600  |
|  Price         | ?  16000 UAH     |

Колєга купив макбук і сказав що він вартує кожного витраченого цента.
На той час витратити тисячі доларів на компʼютер я був не готовий, тому знайшов у іншого колєги беушний макбук кількарічної давнини у максимальній комплектації - Intel Core i5, 16Tb, 1Tb SSD, Retina display. Машинка була звір і служила багацько років вірою і правдою.  
Ясна річ, у цьому ноуті нічого не апгрейдилось, окрім термопасти.


{{< img-thumb-cap "computers/0070-macbook2014/image.png" "400x" >}}Macbook Pro 2014"{{</ img-thumb-cap >}}


{{< img-thumb-cap "computers/0070-macbook2014/image-02.png" "400x" >}}Macbook Pro 2014"{{</ img-thumb-cap >}}

## 2022: Macbook Pro 2021 M1 14"

| характеристика | значення    |
| ----------     | --------    |
|  Storage       | 2 Tb        |
|  RAM           | 64 Gb       |
|  CPU           | ?? GHz, 10 cores     |
|  Screen        | 3024 × 1964 |
|  Price         | $4000       |

{{< img-thumb-cap "computers/0080-macbook-m1/image-01.png" "400x" >}}Macbook Pro M1 Max 2021"{{</ img-thumb-cap >}}


{{< img-thumb-cap "computers/0080-macbook-m1/image-02.png" "400x" >}}Macbook Pro M1 Max 2021"{{</ img-thumb-cap >}}
